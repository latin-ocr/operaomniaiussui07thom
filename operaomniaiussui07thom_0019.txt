ζ · commem. u. n.
μ

‘v- νψιῇτιγΨγ-ππ ’«

 

QUAESTIO LXXI, ARTICULUS VI

quasi formale in peccat0, et non dixit absolute quod est
formale: et 'eadem ratione, actus denominatus ab illa dicitur
quod est quasi materiale in peccato. - Utrum autem pec-
catum, quia includit haec duo, sit unum per accidens, aut
unum per se et alterum sit annexum; quamvis hic esset
dicendum, ubi de quod quid est peccati tractatur; in se-
quenti tamen articulo *, ubi de specifica distinctione pec-
catorum tractatur, dicetur.

VIII. In eodem sexto articulo, in responsione ad ulti-
mum, occurrit dubium, an peccatum in moralibus ex hoc
ipso quod est peccatum, sit offensivum Dei, et similiter aver-
sivum a Deo: an ex alio habeat quod sit contra rationem,
et ex alio quod sit offensivum Dei. In littera enim distin-
guitur peccatum secundum has duas rationes, et dicitur
quod inquantum est contra rationem, tractatur a philosopho
ωσι-Δίς inquantum est offensivum Dei, a theologo. Quod
enim ex diversis haec proveniant, suadet primo ipsa distin-
ctio facta: deinde ratio. Quia ratio nostra est quoddam ens
participatum: Deus autem est ipsum esse per essentiam.
Constat autem quod contrarium vel privatio entis partici-
pati, non est contrarium nec privatio entis per essentiam.
Peccatum igitur ex hoc quod est contra rationem humanam,
non est offensivum Dei. - Nec sufficit ad evadendum hoc,

A dicere quod, quia ratio humana derivatur a divina, quod est

contra rationem humanam, est contra divinam. Turn quia
cognitio sensitiva derivatur etiam a divina cognitione: non
tamen contrarium cognitioni sensitivae, est contrarium co-
gnitioni divinae. Tum quia ex hoc nihil aliud habetur nisi
quod peccatum est contra rationem divinam inquantum
participata est in ratione humana, quod nihil aliud est
quam esse contra effectum Dei: et quaestio est de esse
contra ipsum Deum, ut offensivum eius, non suorum effe-
ctuum.

· Praeterea, si peccatum, ut sic, esset offensivum Dei et

·aversivum ab eo, posset hoc cognosci naturali ratione, et

a philosophis deberet tractari. Quorum neutrum apparet.

ln oppositum est, quia odium Dei et blasphemia Dei
sunt peccata mortalia, seclusa omni fide et gratia; et na-
turaliter cognoscibilia non solum quod sunt peccata, sed
quod sunt offensiva Dei. Et hoc non nisi quia contra ra-
tionem rectam actus odii habet obiectum. Ergo.

IX. Ad hoc dicitur quod istae duae rationes in peccato
distinguuntur non ut disparatae, sed ut subordinatae: ita
quod peccatum esse contra rationem, subordinatur ad esse
contra Deum; et illud infert hoc, quasi ut inferius suum
superius. Ad cuius evidentiam, sciendum est quod finis
ultimus creaturae rationalis, ut sic, est Deus dupliciter:
primo, ut obiectum beatitudinis possibilis naturaliter; se-
cundo, ut obiectum beatitudinis revelatae. Nec Deus sic et

sic sese habet ut duo disparati fines ultimi: sed quoniam'

gratia praesupponit et perficit naturam, Deus ut finis natu-
ralis, est finis ultimus quasi in genere, et quasi subordi-
natur sibi ipsi ut finis est beatitudinis revelatae, tanquam
fini ultimo simpliciter. Propter quod quidquid contrariatur
Deo ut fini naturali rationalis creaturae, repugnat conse-
quenter eidem ut fini supernaturali: quamvis non quidquid
ordinatur ad Deum ut finem naturalem, ordinetur ad eun-
dem ut supernaturalem. Et ratio disparitatis est quia bo-
num consurgit ex causa integra, malum autem ex parti-
culari quocumque defectu. Cum autem finis morafiam
virtutum sit bonum rationis ordinatum ad Deum finem na-
turalem, ut medium necessarium ad consequendum illum;
ita quod inter bonum rationis et Deum finem rationalis
creaturae, haec est connexio necessaria et in ratiocinando et
in exequendo: - nam inchoando a fine, et ex eo accipiendo
rationem operis, ad bonum rationis devenitur, tanquam
a principio ad conclusionem necessariam; et similiter in-
choando ab exequendo bono rationis, proceditur ad Deum

11

ultimum finem: manifeste enim constat quod ex summo
bono mentis non deducitur malum rationis, sed bonum;
et quod ad summurn mentis bonum non ducit malum ra-
tionis, sed bonurn: — connexo igitur bono rationis cum Deo
fine naturali, oportet quod peccatum, quod est malum ra-
tionis, ex eo ipso quod-contrariatur bono rationis, abducat
a Deo fine naturali; et consequenter, ut dictum est, super-
naturali. Α

Et confirmatur. Quia peccans, puta intemperatus, con-
stituit sibi ultimum finem in bono sensibili, puta delecta-
tione contraria rationi: ac per hoc, cum non possit unus
habere simul duos ultimos fines, ut in qu. 1 ⁴‘ determinatum
est, praeponit rem vilissimam Deo, dans ei dignitatem di-
vinam ultimi finis, iuxta illud Apostoli, ad Philipp. 111 θ,
Quorum deus venter est. Et per hoc avertitur manifeste a
Deo, summo bono; et offendit ipsum, quantum est ex parte
sua, auferens illi dignitatem propriam, esse ultimum finem
operum rationalis creaturae, et praeponens illi aliud, magis
diligens illud aliud quam ipsum, quia finis ultimus est ma-
xime amatus. Et hoc est quod ex Prima Parte, qu. vatn *,
habetur, scilicet quod malum culpae contrariatur bono di-
vino in se, quoniam contrariatur amori quo Deus amatur
in seipso, non solum caritate infusa, sed acquisita. Unde
inierim, in qu. Lxxm, art. 7, ad 3, dicitur quod aversionem
α regula rationis sequitur aversio a Deo, cui homo debet
coniungi per rectam rationem.

Peccatum igitur, seclusa omni fide et pertinente ad il-
lam, est contra bonum rationis tanquam proximum finem,
et contra bonum divinum tanquam ultimum finem, ex hoc
ipso quod est peccatum: et inordinatio eius est privatio
formalis rectitudinis actus, ferens aversionem ab incommu-

,tabili bono, et offensam illius. Et quoniam beatitudo su-

pernaturalis supponit naturalem, ex consequenti, quantum
est ex se, est contra Deum ut obiectum beatitudinis super-
naturalis, et aversivum ab eo, et offensivum eius. - Suppo-
sita autem fide, peccatum ipsum privat rectitudine non so-
lum legis naturae seu rationis, sed divinae: opponitur enim
ordini caritatis infusae, et est offensivum Dei ultimi finis
simpliciter. Has enim conditiones non haberent actualiter
peccata mortalia, si Deus creaturam rationalem in suis puris
naturalibus praeceptis ac finibus reliquisset: quamvis quan-
tum est ex se, ut dictum est, repugnarent etiam superna-
malibus, utpote praesupponentibus naturalia.

X. Ad primam autem obiectionem in oppositum * patet
responsio. Distinctio enim, ex hoc quod est distinctio, habet
magnam latitudinem. -— Quamvis posset dici quod Auctor
intendit de ratione offensivi inquantum est contra Deum
supernaturalem finem, quod purae est theologiae conside-
rare. Sed hoc parvi refert: quia theologus etiam considerat
peccata inquantum sunt contra rati'onem, in ordine ad
abductionem a Deo; sicut etiam considerat de moralibus
virtutibus acquisitis in ordine ad Deum.

Ad secundam dicitur quod peccatum aliter contrariatur
rationali vitae, et aliter Deo. Nam vitae ‘rationali contra-
riatur formaliter, sicut calidum frigido, vel tenebra lumini:
Deo autem contrariatur obiective, non efficaciter, sed affe-
ctuose, idest, non quod Deo ipsi in se aliquid ex tali con-
trarietate adimatur, sed quantum est ex affectu peccantis;
explicite, ut in odio Dei, implicite, ut in adulterio, furto
et huiusmodi. Unde ex hoc ipso quod peccatum est con-
trarium rationi formaliter, habet quod est contrarium Deo
obiective modo dicto: non enim est contrarium rationi for-
maliter, nisi quia voluntarium. Propter quod argumentum,
quod de contrarietate formali loquitur, non obstat.

Ad tertiam dicitur concedendo quod hoc potuit natu-
raliter cognosci et dici a pliilosophiS‚ ut manifeste patet de
odio Dei: quamvis, negantes divinam providentiam circa
humanos actus, de his non fuerint solliciti.

ἡψ-

· Art. 5.

· Vers. ¹9-

⁸ Art. 6.

· Cf. num. vui.

