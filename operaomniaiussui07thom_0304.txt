· Art. praeced.

296

QUAEsrio mx, ARTICULUS 111

Commentaria Cardinalis Caietam

N articulo tertio eiusdem centesimaenonae quaestionis, du-
Ibium occurrit de conclusione et ratione eius. De conclu-
sione quidem, quia falsa videtur. Nam homo pro statu isto
potest ex suis naturalibus solis, idest absque gratia, cogno-
scere quod Deus est naturaliter diligibilis super omnia ab
homine, ut patet. Et hoc cognito, potest consentire in
actum diligendi Deum, ut finem naturalem universi et
omnium, super omnia, tanquam summum omniurn bono—
rum a quo sunt omnia bona.

Et confirmatur hoc. Quia sicut potest homo in statu
isto alium actum moraliter bonum facere, puta actum iu-
stitiae, reddendo alteri homini quod illi debetur; ita potest
reddere Deo hunc actum diligendi et magnifaciendi ipsum
super omnia. Actus enirn quidam particularis est iste sub
morali bono, sicut et quilibet alius.

11. De ratione autern, quia medius terminus in littera
est quia diligere Deum super omnia est opus connaturale
homini. Si enim haec ratio valeret, sequeretur quod nullum
opus connaturale homini possit homo in statu isto ex na-
turalibus perficere: cuius oppositum dictum est θ. Et si di-
catur quod in littera adiungitur aliquid aliud huic medio,
dum subiungitur quod ab hoc homo deficit secundum ap-
petitum voluntatis naturalis, quae propter corruptionem na-
turae sequitur bonum privatum, nisi sanetur per gratiam ,·
ita quod vis medii consistit in hoc quod est esse opus
connaturale homini a quo deficit natura corrupta: si sic,
inquam, dicatur, committitur pen‘tio principii, ad proban-
dum quod in statu naturae corruptae homo non potest di-
ligere Deum super omnia. Nam in praemissis oportet as-
sumere quod diligere Deum est connaturale a quo deficit
corrupta natura: quod est probandum.

111. Ad evidentiam huius dubii, praenotanda sunt duo.
Primo, quod diligere Deum super omnia hic sumitur pro
actu secundo, qui est amare, terminato ad Deum non im-
plicite, sed explicite,·ex ratione ipsum monstrante volun-
tati. Et propterea adverte caute quod non est idem habere
Deum pro ultimo fine alicuius actus; et diligere Deum
super omnia. Quia ad illud sufficit implicite ferri in Deum:
ad hoc requiritur explicite ferri in ipsum.

IV. Secundo, quod diligere Deum super omnia potest
dupliciter contingere: uno modo, simpliciter; alio modo,
secundum praesentem statum. Diligere Deum super omnia
simpliciter, est Deum diligere ut finem omnium, idest pro-
pter quem diligat omnia. Diligere Deum super omnia se-
cundum praesentem statum, est diligere Deum ut finem
omnium referibilium in ipsum Deum.

Conveniunt hi duo modi diligendi Deum super omnia
in duobus. Primo, in hoc quod sunt praecepta affirmativa.
Secundo, in hoc quod utrique repugnat diligere aliquid aliud
a Deo ut ultimum finem cuiuscumque actus, ut patet.

Differunt autem in hoc, quod primo modo diligendi
Deum super omnia repugnat omne malum culpae; secundo
autem, non. Ad habendum namque actum diligendi Deum
super omnia simpliciter, oportet omnia sua habere talia
ut possint in Deum referri. Si enim aliquid sic diligit ut
non sit referibile in Deum, iam impedimentum ponit ad
hoc ut suorum omnium possit Deum habere finem: ac
per hoc impotentem se reddit ad diligendum Deum super
omnia simpliciter. Et quia malum culpae, quodcumque sit
illud, repugnat referibilitati in Deum ut finem ; ideo omne
malum culpae repugnat observationi huius praecepti: Di-
liges Deum super omnia simpliciter. — Sed ad habendum
actum diligendi Deum super omnia referibilia in ipsum,
non impotentem reddit hominem quodcumque malum cul-
pae: ut experientia testatur in habentibus caritatem, qui
diligunt Deum super omnia et ut finem naturae et ut finem
beatitudinis, quia gratia perficit naturam; et tamen habent
multa mala culpae et in voluntate faciendi, puta dicendo
mendacium officiosum, comedendo nimis, et huiusmodi.

V. His praemissis, ad dubium motum '²‘ dicitur quod, licet
homo in statu naturae corruptae, quantum est ex suffi-
cientia sua, possit ex puris naturalibus diligere Deum super
omnia referibilia in ipsum quae tunc sunt in sua potestate,
ut ratio probat; non tamenlpotest diligere Deum super
omnia sua simpliciter. Quia non potest non peccare: ac per
hoc, non potest non ponere impedimentum dilectioni Dei
super omnia; sicut potest in statu naturae integrae, in quo
potest praeservare se ab omni peccatu, et consequenter,
quando tempus est, exire in actum diligendi Deum super
omnia sua simpliciter, quia nihil sui est irreferibile ad
Deum.

Ad confirmationem dicitur quod non est eadem ratio
de isto actu et de aliis moralibus. Tum quia iste actus
est supremus omnium naturalium moralium, ut patet, quia
respectu ultimi finis simpliciter, ac per hoc primi principii
reliquorum: reliqui autem actus sub isto sunt. Maioris au·
tem virtutis est posse in actum summum quam in actus
inferiores: unde et virtus ultimum potentiae diciturl Caeli *-
-Tum quia actus iste universitatem actuum humanorum
bonam exigit ut materiam; non autem alii. Non enim qui-
cumque malum aliquod facit, impedimentum praestat sibi
ut non possit quando oportet reddere mutuum. Sed qui—
cumque malum aliquod facit, ipso facto reddit actum il-
lum, et seipsum illo infectum, ut sic, irreferibilem in Deum
ut finem. Ac per hoc, non potest omnia a se dilecta referre
in Deum ut ultimum finem. Quod faciebat homo in namra
integra, ut in littera dicitur. ⁴

Et sic patet veritas conclusionis quantum ad utramque
partem: scilicet quod integra natura hoc poterat ; et quod
corrupta non potest, nisi adiutorio gratiae sanantis in prae-
senti vita inchoative per caritatem viae, qua nihil contra
Dei dilectionem admittimus, et super omnia nostra non
simpliciter, sed referibilia, ipsum diligimus3 consummate
autem in patria, in qua omnia simpliciter in Deum diri-
gentur, quia ipse erit omnia in omnibus *.

VI. Ad dubitationem motam contra rationem litterae ³,
dicitur quod medium estesse opus connaturale. Sed natu-
rale potest sumi dupliciter. Uno modo, pro eo quod fluit
ex natura. Et sic sumendo naturale, sufficeret ad inferen-
dam primam partem conclusionis, scilicet quod natura in-
tegra potest. Et sic accipit obiectio naturale. Sed quia tune
minor esset falsa, quia diligere Deum super omnia appe-
titu rationali, ut expositum est *, non est nobis sic naturale
ut fluat ex natura, ut patet; ideo alio modo sumitur na-
turale pro eo quod est secundum naturam. Et sic diligere
Deum super omnia est naturale. Et sic sumitur hic. Et in-
fert primam partem conclusionis cum veritate utriusque
praemissae.

Secunda autern conclusionis pars, scilicet quod natura
corrupta hoc non potest, non probatur in littera ex illo
medio: ut patet intuenti litteram, ubi post probatam con-
clusionem directe responsivam quaesito, quod in natura
integra homo hoc poterat sine gratia, subiunxit Auctor, ex
pronitate naturae corruptae ad bonum proprium, quod de-
ficit natura corrupta ab actu illo. Unde medium ad secun-
dam partem conclusionis, seu ad secundam conclusionem,
est pronitas voluntatis ad privatum bonum. Haec enim,
perdito vigore, in nobis adeo viget, ut oporteat iu malum
aliquod cadere, ut ex dictis * patet. .

VII. In eodem tertio articulo discutiendum esset an di-
ligere Deum super omnia sit naturale homini, nisi in Prima
Parte * discussum fuisset. Veruntamen si quaeratur cuius
virtutis moralis sit actus diligere Deum super omnia, dicem
dum est, cum iste actus sit ad alterum eui non puteat
reddi aequivalens, quod ad iustitiam spectat; cuius pars est
pietas, quae parentibus, quibus etiarn non est reddere ae-
quivalens, debitum reddit; et religio, quae cultum Deo ex—
hibet, etc.

· Cf. num. t.

:effluat

· 1 ad Gor„ σ.
*mit-R

⁹ Num. iv.

⁸ Cf. nain. v.

· Qu. u, art. 5.

