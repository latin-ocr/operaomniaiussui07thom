· vers. 5 sq.

 

QUAESTIO Cll, ARTICULUS IV

pter· quod dicitur Deut. x11 *z Ad locum quem ele-
gerit Dominus Deus vester, venietis, et offeretis
holocausta et victimas vestras.

Locus autem ille designari non debuit per ae-
dificationem templi ante tempus praedictum, pro-
vspter tres rationes, quas Rabbi Moyses assignat *.
Prima est ne gentes appropriarent sibi locum
illum. Secunda est ne gentes ipsum destruerent.
Tertia vero ratio est ne quaelibet tribus vellet
habere locum illum in sorte sua, et propter hoc
orirentur lites et iurgia. Et ideo nonfuit aedifi-
catum templum donec haberent regem, per quem
posset huiusmodi iurgium compesci. Antea vero
ad cultum Dei erat ordinatum tabernaculum por-
tatile per diversa loca, quasi nondum existente
determinato loco divini cultus. Et haec est ratio
litteralis diversitatis tabernaculi et templi.

Ratio autem figuralis esse potest quia per haec
duo significatur duplex status. Per tabernaculum
enirn, (quod est mutabile, significatur status prae-
sentis vitae mutabilis. Per templum vero, quod
erat fixum et stans, significatur status futurae vi-
tae, quae omnino invariabilis‘ est. Et propter
hoc in aedificatione templi dicitur quod non est
auditus sonitus mallei vel securis, ad significan-
dum quod omnis perturbationis tumultus longe
erit a statu futuro. - Vel per tabernaculum signi-
ficatur status veteris legis: per templum autem a
Salomone constructum, status novae legis. Unde
ad constructionem tabernaculi soli Iudaei sunt
operati: ad aedificationem vero templi cooperati
sunt etiam gentiles, scilicet Tyrii et Sidonii.

AD TERTIUM nicanum« quod ratio unitatis templi,
vel tabernaculi, potest esse et litteralis, et figuralis.
Litteralis quidem est ratio ad exclusionem idolo-
latriae. Quia gentiles diversis diis diversa templa
constituebant: et ide0‚ ut firmaretur in animis
hominum fides unitatis divinae, voluit Deus ut in
uno loco tantum sibi sacrificium offerretur. - Et
iterum ut per hoc ostenderet quod corporalis
cultus non propter se erat ei acceptus. Et ideo
compescebantur ne passim et ubique sacrificia
offerrent. Sed cultus novae legis, in cuius sacri-
ficio spiritualis gratia continetur, est secundum se
Deo acceptus. Et ideo multiplicatio altarium et
templorum acceptatur in nova lege.

Quantum vero ad ea quae pertinebant ad spi-
ritualem cultum Dei, qui consistit in doctrina legis
et prophetarum, erant etiam in veteri lege diversa
loca deputata· in quibus conveniebant ad laudem
Dei, quae dicebantur synagogae: sicut et nunc di-
cuntur ecclesiae, in quibus populus Christianus ad
laudem Dei congregatur. Et sic ecclesia nostra suc-
cedit in locum et templi et synagogae: quia ipsum
sacrificium ecclesiae spirituale est; unde non dis-
tinguitur apud nos locus sacrificii a loco doctrinae.

Ratio autern figuralis esse potest quia per hoc
significatur unitas ecclesiae, vel militantis vel
triumphantis.

ι) invariabilis. - immutabilis Pa.
κ) distinguebantur. - distinguebatur PFl-la.
' λ) hoc. - Om. P; pro materia, in materia codices ; Et ideo om. Ρ.

235

AD QUARTUM memnon quod, sicut in unitate tem-
pli, vel tabernaculi, repraesentabatur unitas Dei,
vel unitas ecclesiae; ita etiam in distinctione ta-
bernaculi, vel templi, repraesentabatur distinctio
eorum quae Deo sunt subiecta, ex quibus in Dei
venerationem consurgimus. Distinguebatur autem
tabernaculum in duas partes: in unam quae voca-
batur Sancta Sanctorum, quae erat occidentalis; et
aliam quae vocabatur Sancta, quae erat ad orien-
tem. Et iterum ante tabernaculum erat atrium.
Haec igitur distinctio duplicem habet rationem.
Unam quidem, secundum quod tabernaculum or-
dinatur ad cultum Dei. Sic enim diversae partes
mundi in distinctione tabernaculi figurantur. Nam
pars illa quae Sancta Sanctorum dicitur, figurabat
saeculum altius, quod est spiritualium substantia-
rum: pars vero illa quae dicitur Sancta, exprime-
bat mundum corporalem. - Et ideo Sancta a San-
ctis Sanctorum distinguebantur κ quodam velo,
quod quatuor coloribus erat distinctum, per quos
quatuor elementa designantur: scilicet bysso, per
quod designatur terra, quia byssus, idest linum,
de terra naseitur; purpura, per quam significatur
aqua, fiebat enim purpureus color ex quibusdam
conchis quae inveniuntur in mari; hyacintho , per
quem significatur aer, quia habet aereum colo-
rem; et cocco bis tincto, per quem designatur
ignis. Et hoc λ ideo quia materia quatuor elemen-
torum est impedimentum per quod velantur nobis
incorporales·substantiae. - Et ideo in interius ta-
bernaculum, idest in Sancta Sanctorum, solus
summus sacerdos, et semel in ann0, introibat: ut
designaretur quod haec est finalis perfectio ho-
minis, ut ad illud ⁸² saeculum introducatur. In ta-
bernaculum vero exterius, idest in Sancta, introi—
bant sacerdotes quotidie, non autem populus, qui
solum ad atrium-accedebat: quia ipsa corpora ν
populus percipere potest3 ad interiores autem eo-
rum rationes soli sapientes per considerationem
attingere possunt.

Secundum vero rationem figuralem, per exte-
rius tabernaculum, quod *dicifur Sancta, significa-
tur status veteris legis, ut Apostolus dicit, ad
Heh. 1x *z quia ad illud tabernaculum semper in-
troibant sacerdotes sacrificiorum officia consum-
mantes. Per interius vero tabernaculum, quod
dicitur Sancta Sanctorum, significatur vel caele-
stis gloria: vel etiam status spiritualis novae legis,
qui est quaedam inchoatio futurae gloriae. In
quem statum nos Christus introduxit. quod figu-
rabatur per hoc quod summus sacerdos, semel
in anno, solus 1n Sancta Sanctorum intrabat. -Ve-
lum autem figurabat spiritualium occultationem
sacrificiorum in veteribus sacrificiis. Quod velum
quatuor coloribus erat ornatum: bysso quidem,
ad designandam carnis puritatem; purpura autem,
ad figurandum passiones quas Sancti sustinue-
runt pro Deo3 cocco bis tincto ξ, ad significandum
caritatem geminam Dei et proximi; hyacintho

μ) illud. - aliud EF.
ν) corpora. - corporalia Pa. - Pro sapientes, sacerdotes ed. a.
ξ) cocco bis tincto. - coccus bis tinctus codices.

⁸ Vei-s. 6 sqq.

