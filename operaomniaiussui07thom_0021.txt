 

&iuml-'31¹5

r uto,

 

QuAEST1o Lxxn, ARTICULUS 1

13

Commentario. Car-dinalis Caietani

n articulo primo quaestionis septuagesimaesecundae, sunt
Imulta dubia simul tractanda. Primum est de conclusione
ipsa, ex Scoto, in II Sent„ dist. xxxv, volente quod peccata
distinguuntur specie ex parte aversionis. Et ratio sua est
quia aversio est ipsa formalis ratio peccati: conversio autem
spectat ad materiale. Constat enim quod specificatio est ex
formali, et non ex materiali.

Praeterea, peccatum est in duplici genere, scilicet mali
moralis, et mali simpliciter; et utroque modo specificatur.
Ergo non est altera tantum specificatio afferenda, reliqua
omissa. — Et si dicatur quod una est privativa et altera po-
sitiva, hoc neutram exclusionem causat. Quia species ali-
cuius assignantur iuxta naturam eius: unde si peccatum
est duarum naturarum, ambae sunt assignandae; si unius,
una tantum.

Si dicatur quod una est per se, et altera per accidens,
ut in littera-dicitur, bene respondetur: sed est probandum,
et insurgit secundum dubium de ratione in littera posita,
scilicet: Quia conversio, seu talis actus, per se intenditur a
peccante, inordinatio autem per accidens, ideo specificatio
, est ex parte conversionis, etc. Peccat enim haec ratio de-
clinans a per se respectu intentionis peccantis, ad per se
respectu peccati: quaestio namque est de specie peccati, et
non de specie intentionis peccantis3 intentio enirn peccantis
est actus voluntatis, peccatum est offensa Dei. Unde vide-
tur sophisma Figurae dictionis, a specie intentionis ad spe-
ciem peccati3 sicut ab actu ad actum talem.

Et confirmatur dubium. Quia consideratur peccatum du-
pliciter: scilicet secundum se; et in ordine ad hoc vel illud.
Et secundum se quidem sumitur in quaestione: et sic de
eo verificantur duo, scilicet quod est voluntarium, et quod
est inordinatum. In ordine autem ad peccantis intentionem,
sortitur quod unum horum, scilicet voluntarium, per se,
alterum, scilicet inordinatum, per accidens habeat. Ergo pro-
cessus primus a secundum quid ad simpliciter est, dum ex
praeeminentia voluntarii in ordine ad intentionem peccantis,
intulit: Ergo peccatum secundum se speciem habet ex illo
une. Potuisset namque subsumi: Sed alterum horum, sci-
licet inordinatio, per se convenit peccato ut est malum;
reliquum vero per accidens, seu materialiter. Et sic con-
cluditur: Ergo species peccati est ex inordinatione. Et si hic
est sophisma a secundum quid ad simpliciter, quare non
ibi? cum utrobique procedatur ad peccatum secundum se,
a peccato ut ab hoc, scilicet peccante, vel in hoc, scilicet
genere mali.

11. Ad evidentiam huius difficultatis, non oportet alia
fundamenta iacere, sed declarare fundata *. De peccato, curn
plura in se claudat ex quibus non fit unum per se, uno
existente privativo, altero positivo, nunquam poterit iudi-
cium simpliciter dari, nisi supponatur ipsum simpliciter et
absolute esse aliquid per se unum. Sic enim de ipso nunc
loquimur. Et si quidem peccatum est privatio, ut Scotus
in xxxv distinctione Secundi tenet, constat quod species eius
sumuntur ex parte aversionis, seu inordinationis. Si autern
est actus contrarius virtuti, constat quod species eius sumun-
tur ex parte conversionis, seu obiecti. Et ex hoc sequitur
quod, si in hac quaestione vertitur in dubium res ipsa, patet
responsio: scilicet quod res quae vocatur inordinatio priva-
tive, specificatur· ex habitu opposito ‚ sicut caecitas et sur-
ditas distinguuntur specie ex visu et auditu, quibus privantur
subiecta; et res quae vocatur contrarium virtuti, specificatur
ex obiecto seu fine, sicut virtutes ipsae. Si autem vertitur in
dubium res significata peccatorum nominibus: - ut de facto
vertitur in dubium, quia putantes inordinationem signifi-
cari formaliter, dicunt quod peccatum distinguitur specie
secundum oppositorum distinctionem3 putantes autem con-
trarium significari formaliter, dicunt peccatum distingui spe·
cie secundum obiecta: - non est omnino clara apud omnes
veritas, cum ex usu Doctorum absolute vocantium pecca-
tum nihil, et non a Deo, et similia, apparentiam oppositam
patiatur.

Dicemus tamen veritatem ratione firmatam. Et est quod

peccatum est unum per se, et est ens contrarium virtuti;
et inordinatio privativa est necessario concomitans ipsum
ut informans illud. Et propterea Doctores peccati nomine
saepe utuntur ad significandum illam adiacentem privatio-
nem: sicut utuntur etiam nomine beatitudinis ad signifi—
candum summam delectationem. - Declaro singula. Quod
peccatum sit unum per se, ex hoc patet quod absolute
definiri distinguique specifice consuevit: haec enim de uno
per accidens non quaeruntur. - Quod vero sit contrarium
virtuti, ex hoc patet quod aliter non salvatur distinctio
specifica peccatorum. Declaratur sequela in peccatis extre-
mis contrariis inter se et mediae virtuti. Si enim peccatum
intemperantiae et peccatum insensibilitatis sunt formaliter
inordinationes privativae; cum privationes, ut ipsemet Sco-
tus * in proposito fatetur, distinguantur specie secundum
oppositos actus; oportet quod peccata ista sint eiusdem
speciei specialissimae: quia opposita rectitudo, qua privant,
est unius speciei specialissimae, scilicet rectitudo temperan-
tiae vel temperantiae talis. Et simile est iudicium de vi-
tiis et peccatis oppositis aliis virtutibus moralibus mediis
inter duas malitias. Consequens hoc est contra veritatem,
et Aristotelem in Ethicis *, etc. Ergo peccatum non est
privatio essentialiter, sed contrarium: et specifica distinctio
eorum est ex contrariis obiectis in esse morali, et non ex
privationibus inordinationis et aversionis. - Et quoniam haec
ratio, sumpta ex parte distinctivi specifici peccatorum, con-
vincit utrumque, scilicet distinctionem peccatorum ex parte
conversionis, et significatum formale peccati, quoniam di-
stinctiva specifice per se sunt diversificativa rationis for-
malis eius quod distinguitur: ideo sola pro nunc sufficiat.

111. Ad rationem autem Scoti * quod peccatum sit pri-
vatio, scilicet quia peccans ex hoc peccat quod actum vo-
luntarium facit absque concordia ad legem, et actus ipse
voluntarius ideo est peccatum, quia potest esse concors
regulae; ergo praecisa ratio peccati est privatio concordiae
ad legem: — facile respondetur dicendo quod insufficienter
resolvit peccatum: tribus namque existentibus in ipso, duo
tantum consideravit. Est enim in peccato ‘intemperantiae
actus voluntarius, qui est materia bonitatis et malitiae mo-
ralis: est et malitia moralis contraria temperantiae, puta
intemperantiae forma: est et consequens privatio rectitu-
dinis temperantiae debitae illi actui voluntario. Et licet
primum non sit formale peccatum, non sequitur, Ergo
tertium. Stat enim quod sit secundum: sicut in veritate
probatum est* esse. - Et haec pro praecedente articulo, et
primo dubio. ⁴

Et ad secundum * descendamus, dicendo quod processus
litterae non est directe ab intentione ad peccatum: sed,
iuxta'secundum modum tactum in arguendo, a peccato in
ordine ad peccantem, ad peccatum secundum se. Nec est
processus a secundum quid ad simpliciter: sicut esset ar-
guere a peccato ut est malurn simpliciter, ad peccatum
secundum se. Et ratio est quia peccatum, secundum se
totum et ambas eius partes, scilicet contrariam et privati-
vam, intantum habet rationem peccati, inquantum est a
peccante: intemperantia enim neque contraria est rationi,
neque privat rectitudinem rationis, nisi ut est a peccante;
non enim est peccatum nisi peccantis. Et usque adeo est
verum hoc. quod si nullius peccantis esset, peccatum non
esset. Unde intemperantia contrarie, in ordine ad Deum,
a quo est, non est peccatum; et inordinate concomitans
non concomitatur ipsam nisi quatenus est a peccante. Lo-
qui ergo de peccato ut est a peccante, et de peccato se-
cundum se, idem est: quia secundum se sumptum, clau-
dit in sua ratione esse a peccante, sic quod ex hoc sor-
titur peccati rationem. Et quoniam peccatum est a peccante
ex hoc quod eius voluntate est voluntarium, quod per
intentionem, quae est respectu finis, qui est proprium obie-
ctum voluntatis, exprimitur; consequens est quod peccatum
in ordine ad peccantem, et ad intentionem peccantis, et
ut voluntarium, et secundum se, idem sint. Et processus
litterae, ex hoc quod peccatum, ut peccatum, est volunta-

· Loc. cit.

’ Lib. 11, cap. vn.
· S.Th.1ect. vm,

· Cf. num. 1.

· Num. praec.

⁶ ef. num. ι.

